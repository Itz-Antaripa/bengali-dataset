তথাপি তাহা যায় নাই, কিছুই যায় নাই, সমস্তই মিলিয়া মিশিয়া কালস্রোতে ভাসিয়া ভাসিয়া, যুগের পর যুগ অতিক্রম করিয়া, এখনও চলিয়া আসিতেছে। সুতরাং ভারতবর্ষের ভূগর্ভ খননে কোনও পুরাকীর্তি চিহ্ন আবিষ্কৃত হইলে, তাহার কালনির্ণয়ের জন্য যে সকল মতামত প্রকাশিত হইয়া থাকে, তাহা নিঃসংশয়ে নির্ভরযোগ্য হইতে পারে না। এই কারণে অনেক স্থানে অনেক অতি পুরাতন কীৰ্তিচিহ্ন আবিষ্কৃত হইয়া থাকিলেও, তাহার কালনির্ণয়ের যথাযোগ্য নৈপুণ্যের অভাবে, তাহাকে পাশ্চাত্য পণ্ডিতবর্গ এতকাল অপেক্ষাকৃত অল্পকালের কীৰ্ত্তি চিহ্ন বলিয়া ব্যাখ্যা করিতে গিয়া, ভারত পুরাকীর্তি যে সত্যসত্যই কত পুরাতন, তাহার সন্ধান লাভ করিতে পারেন নাই।
ইহার জন্য নূতন অনুসন্ধান চেষ্টা আরব্ধ হইতেছে,–নূতন গ্রন্থ প্রকাশিত হইতে যাইতেছে, “নূতন গ্রন্থ প্রকাশিত হইতে যাইতেছে,–নূতন সিদ্ধান্ত নূতন ভাবে সভ্যসমাজকে নূতনের মধ্যে পুরাতনত্বের সন্ধান প্রদান করিতেছে। এই চেষ্টা যথাযযাগ্যভাবে পরিচালিত হইলে, কেবল যে ভারতবর্ষের মুখ সমুজ্জ্বল হইবে তাহা নহে, সমগ্র মানব সভ্যতার মূল যে মানবতা তাহাও সুস্পষ্ট প্রকাশিত হইবে।
যাঁহারা আর্যাবর্তের বাহিরে আর্য্য-প্রভাব ক্ষেত্র প্রতিষ্ঠিত করিয়াছিলেন, তাঁহারা আৰ্য নামেই পরিচিত ছিলেন। আৰ্যদিগের মধ্যে ক্ষত্রিয়গণের এই রাজ্য-বিস্তার ব্যাপারে প্রাধান্য লাভ করিবার পরিচয় প্রাপ্ত হওয়া যায়। তাঁহারা তাহার জন্য পুরাতন আৰ্যনিবাস পরিত্যাগ করিয়া, অনাৰ্য প্রভাব-ক্ষেত্রে বিজয় লাভ করিতে ধাবিত হইয়া, পুরাতন আৰ্য সমাজ হইতে ক্রমে বহুদূরে আসিয়া, বিচ্ছিন্ন হইয়া পড়িয়াছিলেন।
যে সকল পৃথক পৃথক প্রাচ্য জনপদ উত্তরকালে এক অখণ্ড শাসনতন্ত্রের বশীভূত হইয়া, গৌড়ীয়-সাম্রাজ্য নামে ইতিহাসে সুপরিচিত হইয়া উঠিয়াছিল, তন্মধ্যে একটি জনপদ সৰ্ব্বাপেক্ষা পুরাতন বলিয়া পরিচিত। তাহার নাম পু। একদা তাহা পুদিগের অধিকারভুক্ত ছিল।
